<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-55</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-54" class="MLP-uroven2-kapitola para-style-override-1">Věštec</p>
			<p class="MLP-text-bez1radku para-style-override-1">Jeden provazník se prohlásil za věštce a&#160;hadače budoucnosti. Neprovdaným pannám hádal, jakého dostanou ženicha, provdaným kolik budou mít dětí, vojákům předvídal čest a&#160;slávu a&#160;kupcům dobré obchody.</p>
			<p class="MLP-text para-style-override-1">Lidé potřebují slyšet dobré zprávy a&#160;rádi za ně zaplatí. Věštci se dařilo a&#160;penízky si ukládal doma do truhly.</p>
			<p class="MLP-text para-style-override-1">Jednou, když zase věštil na rynku, přiběhl jeho soused a&#160;už zdálky rozčileně volal: „Zloději, sousede, zloději!“</p>
			<p class="MLP-text para-style-override-1">„Kde tu vidíš zloděje?“ smál se věštec. „Vrať se domů a&#160;neruš mne, když se dívám do budoucnosti!“</p>
			<p class="MLP-text para-style-override-1">„Ty se vrať honem domů!“ křičel soused. „Zloději tě navštívili, dveře vyvrátili a&#160;utekli s&#160;tvou truhlou!“</p>
			<p class="MLP-text para-style-override-1">Věštec nechal hádání a&#160;upaloval k&#160;svému příbytku. Soused nelhal. Truhla plná nastřádaných penízků byla pryč.</p>
			<p class="MLP-text--0-12 para-style-override-1">Okradený bědoval a&#160;naříkal, ale lidé ho nelitovali. „Jak ses mohl opovážit a&#160;hádat, co se přihodí nám? Vždyť neumíš uhodnout, ani co se stane tobě! Vrať se zase k&#160;pletení provázků, tam jsi nám užitečnější.“</p>
			<p class="MLP-dopis-bez1radku--I para-style-override-1">Tak dostanou za vyučenou lidé,<br/>kteří se holedbají, že vidí do života<br/>jiných lidí a&#160;přitom nevědí,<br/>co se děje v&#160;jejich vlastním domě.</p>
		</div>
</body>
</html>