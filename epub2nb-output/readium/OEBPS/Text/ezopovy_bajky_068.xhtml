<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-65</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-64" class="MLP-uroven2-kapitola para-style-override-1">Komár, lev a&#160;pavouk</p>
			<p class="MLP-text-bez1radku para-style-override-1">Chlubivý komár dráždil spícího lva a&#160;takhle se mu vysmíval: „Vstávej, ty líná kůže! Tobě, že říkají král zvířat? Vždyť umíš jenom kousat a&#160;drápat&#160;– a&#160;to svede každá rozlícená ženská! Zato já umím bodat jako dýka a&#160;zraňovat jako šíp. Můj hlas, to je jekot válečné polnice, a&#160;moje tělo&#160;– to je pochva na dýku, to je luk a&#160;šíp! Tak vstávej, vyzývám tě na souboj!“</p>
			<p class="MLP-text para-style-override-1">A&#160;hned začal s&#160;pískotem lítat kolem lva a&#160;bodal ho do tváří a&#160;do očí a&#160;do uší. Lev probuzený ze spánku se rozběsnil, otáčel se na všechny strany, sekal tlapami, naprázdno cvakal zuby, ale nepatrný komár mu stále unikal a&#160;pískal stále výsměšněji.</p>
			<p class="MLP-text para-style-override-1">Nakonec se lev, ohluchlý z&#160;komářího ryku a&#160;oslepený vztekem, docela vyčerpal a&#160;nechal boje.</p>
			<p class="MLP-text para-style-override-1">„Zvítězil jsem!“ jásal komár. „Jsem králem zvířat!“ volal a&#160;létal kolem lva ve stále větších kruzích&#160;– až narazil na pavučinu nataženou na stromě.</p>
			<p class="MLP-text--0-12 para-style-override-1">Čím zuřivěji se snažil vymotat, tím víc se do pavučiny zaplétal. Pavouk jen pokojně čekal v&#160;rohu, až se komár marným bojem unaví. A&#160;když se pyšný bojovník docela vyčerpal a&#160;nechal boje jako předtím lev, pavouk se k&#160;němu dosoukal a&#160;řekl: „Vidíš, ty válečníku, krále zvířat jsi vyzval na souboj a&#160;malá pavučinka tě lapila!“</p>
			<p class="MLP-dopis-bez1radku--I para-style-override-1">A&#160;do podobné pavučiny<br/>se jednou chytí a&#160;zaplete<br/>každý chvastoun a&#160;chlubivec.</p>
		</div>
</body>
</html>