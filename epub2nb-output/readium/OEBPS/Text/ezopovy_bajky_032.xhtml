<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-29</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-28" class="MLP-uroven2-kapitola para-style-override-1">Vlk a psi</p>
			<p class="MLP-text-bez1radku para-style-override-1">Jeden pastýř našel opuštěné vlče a&#160;vychoval je spolu se svými psy. Vlče se dobře naučilo ovčáckému řemeslu, a&#160;když dospělo, stalo se vůdcem psí smečky. Mělo nejrychlejší nohy a&#160;nejdravější srdce a&#160;pastýř byl tuze spokojen.</p>
			<p class="MLP-text para-style-override-1">Vůdce smečky ochránil stádo ovcí před vlky, a&#160;když přece nějaký vlk ovečku ukořistil, pronásledoval ho i&#160;potom, co psům došel dech.</p>
			<p class="MLP-text para-style-override-1">Když ale vlka doběhl, nedal se s&#160;ním do boje. Naopak. Rozdělil se s&#160;ním o&#160;uštvanou ovci, vždyť sám byl také vlk. Pak se zase vrátil k&#160;pastýři a&#160;k&#160;ostatním psům. Nikdo nic nezpozoroval, nikdo se nic nedozvěděl.</p>
			<p class="MLP-text para-style-override-1">Vlci však na čas odtáhli a&#160;vůdci smečky se zastesklo po ovčím mase. A&#160;tak jednou potají sám ovci zabil a&#160;přizval své druhy psy na hostinu. Psi se nedali dlouho pobízet. Vždyť koneckonců poslechli jen příkaz vůdce smečky.</p>
			<p class="MLP-text para-style-override-1">Pastýř si samosebou spočítal, že se mu čas od času nějaká ovečka ztrácí, proto si v&#160;noci chodil lehat poblíž stáda.</p>
			<p class="MLP-text--0-12 para-style-override-1">A&#160;díky tomu jednou poznal, že lupiče má ve svém vlastním domě. Vlka bez milosti zastřelil a&#160;celou psí smečku rozehnal. Dobře věděl, že ze psa, který uvykl vlčím mravům, už nikdy dobrý ovčák nebude.</p>
			<p class="MLP-dopis-bez1radku--I para-style-override-1">A&#160;to je poučení,<br/>které mnohdy platí i&#160;o&#160;lidech.</p>
		</div>
</body>
</html>