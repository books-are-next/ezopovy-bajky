<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-2</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-1" class="MLP-uroven2-kapitola para-style-override-1"><a id="x.37153"></a>Volba krále zvířat</p>
			<p class="MLP-text-bez1radku para-style-override-1">V&#160;jednom zeleném kraji si zvířata volila krále. Byla to dlouhá volba a&#160;mnozí uchazeči o&#160;královský trůn už z&#160;rozhodování vypadli. Velbloud pro svou dobrotu, vlk pro svou zlobu, sup pro ošklivost, páv pro svou okázalou krásu, jeden pro to, druhý pro ono.</p>
			<p class="MLP-text para-style-override-1">Nakonec zůstali jen dva nejsilnější a&#160;nejmocnější&#160;– lev a&#160;slon. Polovina zvířat hlasovala pro lva a&#160;druhá polovina dávala přednost slonovi.</p>
			<p class="MLP-text para-style-override-1">Bylo to těžké rozhodování. Nejdřív plno křiku a&#160;pak ticho, když váhy stály proti sobě a&#160;obě misky měly naloženo na chlup stejně. A&#160;do toho ticha najednou zabzučel komár.</p>
			<p class="MLP-text para-style-override-1">Komár, který po celou dobu sněmu spal, protože dobře věděl, že jeho slabý hlásek o&#160;ničem velkém nerozhodne. A&#160;jak byl ten komár rozespalý, vletěl lvovi do ucha. Lev se vylekal a&#160;začal utíkat jako zajíc, protože lev, jak je silný a&#160;mocný, proti komárovi nic nezmůže.</p>
			<p class="MLP-text para-style-override-1">To rozhodlo. Všichni byli najednou pro slona. I&#160;jedno malé selátko, které se s&#160;radostným kvičením proti slonovi rozběhlo. Jenže slon se vylekal a&#160;začal utíkat jako předtím lev. Protože slon, jak je veliký a&#160;mocný, prasat se štítí a&#160;nesnáší jejich kvičení.</p>
			<p class="MLP-text--0-12 para-style-override-1">Tak se stalo, že v&#160;tomhle zeleném kraji zvířata krále nemají, i&#160;když to nahlas neřeknou a&#160;potichu to tají.</p>
			<p class="MLP-dopis-bez1radku--I para-style-override-1">A&#160;my z&#160;toho vidíme,<br/>jak někdy nepatrná překážka<br/>může i&#160;velké věci překazit.<a id="x.37156"></a></p>
		</div>
</body>
</html>