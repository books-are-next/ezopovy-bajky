<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-14</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-13" class="MLP-uroven2-kapitola para-style-override-1">Chytr<a id="x.37180"></a>ák a&#160;truhla zlatých mincí</p>
			<p class="MLP-text-bez1radku para-style-override-1">Jeden člověk, který se měl za chytráka, ochořel zlou nemocí. Na bohy zrovna nevěřil, ale teď se k&#160;nim modlil horlivě a&#160;sliboval sto volů za oběť, jen když se uzdraví.</p>
			<p class="MLP-text para-style-override-1">Bohové i&#160;z&#160;té výšky viděli, že má doma jen kozu, a&#160;tak se rozhodli jeho pravdomluvnost vyzkoušet.</p>
			<p class="MLP-text para-style-override-1">Člověk se zázračně uzdravil a&#160;hned si vymyslel, jak bohy obelstí. Z&#160;loje uhnětl sto volů, vynesl je na kopec a&#160;šel spokojeně spát.</p>
			<p class="MLP-text para-style-override-1">Bohové i&#160;z&#160;té výšky viděli, čím je chtěl chytrák napálit, a&#160;poslali mu na zem sen.</p>
			<p class="MLP-text para-style-override-1">„Vstaň ze svých houní a&#160;jdi na břeh moře,“ pravilo se mu v&#160;tom snu, „a ještě než se rozední, usteleš si na truhlici plné zlatých mincí!“</p>
			<p class="MLP-text para-style-override-1">Chytrák snu uvěřil a&#160;uprostřed noci utíkal k&#160;moři. Začínalo svítat, když ke břehu přirazila pirátská loď. Z&#160;přídě seskočili dva muži a&#160;našeho človíčka lapili, aby ho v&#160;prvním přístavu prodali do otroctví.</p>
			<p class="MLP-text--0-12 para-style-override-1">Zatím ho zamkli v&#160;podpalubí. Hemžilo se tu krysami. Aby mu nelezli po nohou, ustlal si ten nešťastný chytrák na železné truhlici, která tu stála v&#160;koutě. Ta truhla byla plná uloupených zlatých mincí. Bohové mu ve snu nelhali…</p>
			<p class="MLP-dopis-bez1radku--I para-style-override-1">A&#160;hlupák, který si hrál na chytráka,<br/>až v&#160;potupném otroctví poznal,<br/>že lhát se nevyplácí. Ani lidem, ani bohům.</p>
		</div>
</body>
</html>