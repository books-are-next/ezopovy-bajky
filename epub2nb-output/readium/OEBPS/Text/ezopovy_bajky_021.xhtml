<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-18</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-17" class="MLP-uroven2-kapitola para-style-override-1">Lev a myš</p>
			<p class="MLP-text-bez1radku para-style-override-1">Není radno budit lva, když spí. A&#160;přece mu myš přeběhla kolem tlap, když podřimoval. Lev zavrčel, vyskočil a&#160;hned by se na vetřelce vrhl, kdyby…</p>
			<p class="MLP-text para-style-override-1">Kdyby to nebyla mrňavá myška. Sotva ji bylo vidět. A&#160;ještě se smála, že se jí lev polekal.</p>
			<p class="MLP-text para-style-override-1">„Ty mrňousku,“ rozhněval se lev, když myšku konečně v&#160;trávě objevil. „Já sice myši nerad, ale tebe musím za tvou opovážlivost sníst.“</p>
			<p class="MLP-text para-style-override-1">Myš prosila, aby ji lev nechal žít, že se už příště bude chovat ke králi zvířat, jak se sluší. A&#160;že prý se mu třeba ještě odvděčí.</p>
			<p class="MLP-text para-style-override-1">„Jak jsi mrňavá, tak jsi drzá,“ řekl lev pobaveně. Nechal myšku na pokoji a&#160;zase usnul.</p>
			<p class="MLP-text para-style-override-1">Spal tvrdě a&#160;toho využili dva lovci. Přehodili přes spáče síť, přivázali ho ke stromu a&#160;šli do vsi pro posilu.</p>
			<p class="MLP-text para-style-override-1">Myška všechno viděla. Sotva lovci zmizeli za kopcem, přiběhla ke stromu a&#160;přehryzala provaz, kterým byl lev připoután.</p>
			<p class="MLP-text--0-12 para-style-override-1">„To abys věděl, že i&#160;mrňavá myš ví, co je vděk,“ řekla.</p>
			<p class="MLP-dopis-bez1radku--I para-style-override-1">A&#160;král zvířat poznal,<br/>že ani ten nejmenší tvor<br/>neběhá po světě nadarmo.</p>
		</div>
</body>
</html>