<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-54</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-53" class="MLP-uroven2-kapitola para-style-override-1">Vlaštovka a&#160;soudce</p>
			<p class="MLP-text-bez1radku para-style-override-1">Jedna vlaštovka si postavila hnízdo pod střechou soudní budovy. Za ten čas, co tu bydlela, poznala, že soudce je moudrý a&#160;spravedlivý. Ctil právo a&#160;každou křivdu uměl potrestat.</p>
			<p class="MLP-text para-style-override-1">Vlaštovka byla šťastná, že si vybrala právě takové místo pro svou příští rodinu. Nakladla do hnízda vejce a&#160;dobře se o&#160;ně postarala.</p>
			<p class="MLP-text para-style-override-1">Ale jednou, když odletěla za potravou, připlazil se po střeše had… a&#160;matka už našla hnízdo prázdné. Několik dní žalostně naříkala. Slétly se vlaštovky z&#160;okolních domů a&#160;snažily se ji utěšit.</p>
			<p class="MLP-text para-style-override-1">„Přestaň plakat a&#160;mysli na další rodinu. Nejsi přece sama. Každá z&#160;nás už někdy přišla o&#160;své děti!“ volaly.</p>
			<p class="MLP-text para-style-override-1">A&#160;naše vlaštovka jim odpověděla: „Vždyť já snad nenaříkám ani tak nad ztrátou svých dětí, jako nad tím, že se mi stala křivda právě tady, před očima soudce, který hájí právo a&#160;každé bezpráví hned potrestá!“</p>
			<p class="MLP-text--0-12 para-style-override-1">Nu nevím, zda jí vlaštovky rozuměly, ale člověk ví…</p>
			<p class="MLP-dopis-bez1radku--I para-style-override-1">… že křivda bolí víc, jestliže k&#160;ní dojde tam,<br/>kde by se to nejmíň čekalo.</p>
		</div>
</body>
</html>