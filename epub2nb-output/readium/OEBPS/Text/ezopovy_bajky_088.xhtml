<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-85</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-84" class="MLP-uroven2-kapitola para-style-override-1">Kanec a&#160;kůň</p>
			<p class="MLP-text-bez1radku para-style-override-1"><a id="x.37479"></a>Kanec a&#160;divoký kůň žili volně v&#160;přírodě, ale museli se scházet u&#160;jednoho napajedla. Kolem byly lesy s&#160;bohatstvím bukvic a&#160;žaludů pro kance a&#160;louky se šťavnatou trávou pro koně, ale vody bylo v&#160;kraji málo. Napajedlo, u&#160;kterého se scházeli, bylo široko daleko jediné.</p>
			<p class="MLP-text para-style-override-1">A&#160;právě proto tu došlo ke sváru. Kanec vždycky podupal trávu kolem, a&#160;když pil, brouzdal se a&#160;ryl v&#160;napajedle tak, že vodu bahnem zkalil. Nedělal to úmyslně, ale vysvětlete to koňovi.</p>
			<p class="MLP-text para-style-override-1">Kůň nad zkalenou vodou ohrnoval pysky. Pak došlo ke svárům a&#160;hádkám. A&#160;nakonec se kůň rozhodl, že požádá o&#160;pomoc sedláka, který tu na samotě hospodařil.</p>
			<p class="MLP-text para-style-override-1">„Pomůžu ti,“ řekl sedlák, „ale musím ti napřed nasadit sedlo a&#160;uzdu.“</p>
			<p class="MLP-text para-style-override-1">Divoký kůň souhlasil. Strpěl sedlo i&#160;uzdu a&#160;sedláka donesl na hřbetě až k&#160;napajedlu. Tam sedlák kance zastřelil a&#160;koňovi řekl: „Zbavil jsem tě trápení&#160;– a&#160;ty mě teď dovezeš domů na statek.“</p>
			<p class="MLP-text para-style-override-1">„Tak nepatrná odměna za tak velikou pomoc!“ pomyslel si kůň.</p>
			<p class="MLP-text para-style-override-1">Ale na statku sedlák popadl ohlávku a&#160;uvázal divokého koně ke žlabu.</p>
			<p class="MLP-text--0-12 para-style-override-1">Se svobodou byl konec. Koni už nepatřili šťavnaté louky a&#160;lesy plné buků a&#160;dubů. Vodu dostával do džberu a&#160;uvadlou trávu do žlabu, ve dne tahal pluh a&#160;v&#160;noci nespal pod hvězdami, nýbrž pod černou střechou stáje. Pozdě naříkal…</p>
			<p class="MLP-dopis-bez1radku--I para-style-override-1">… jako každý, kdo se chce vyhnout blátu<br/>a&#160;spadne do louže.</p>
		</div>
</body>
</html>