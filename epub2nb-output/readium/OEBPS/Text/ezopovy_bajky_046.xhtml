<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-43</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-42" class="MLP-uroven2-kapitola para-style-override-1">Poutníci a&#160;medvěd</p>
			<p class="MLP-text-bez1radku para-style-override-1"><a id="x.37239"></a>Dva přátelé šli v&#160;družném rozhovoru lesem. Tu jeden z&#160;nich spatřil, že mají v&#160;zádech medvěda. Ani špitnutím druha nevaroval, jen sám uskočil k&#160;nejbližšímu stromu a&#160;vyšplhal až do koruny.</p>
			<p class="MLP-text para-style-override-1">Tomu druhému už nezbývalo nic jiného než padnout na zem a&#160;tvářit se jako mrtvý, protože mrtvoly se medvěd nedotkne. Ležel docela bez hnutí, zadržel tlukot srdce i&#160;dech…</p>
			<p class="MLP-text para-style-override-1">A&#160;opravdu. Medvěd člověka jen očichal, naklonil se k&#160;jeho tváři&#160;– a&#160;pak rozmrzele odešel. Měl ho za mrtvého.</p>
			<p class="MLP-text para-style-override-1">Když nebezpečí pominulo, slezl přítel ze stromu a&#160;podivil se: „Co ti, kamaráde, šeptal ten medvěd do ucha?“</p>
			<p class="MLP-text para-style-override-1">„Abych už nikdy nechodil do lesa s&#160;takovým kamarádíčkem, který ve zlé chvíli uteče a&#160;nechá mě na holičkách!“ odpověděl náš krajánek.</p>
			<p class="MLP-text--0-12 para-style-override-1">A&#160;pak dal příteli sbohem a&#160;pokračoval v&#160;cestě raději sám.</p>
			<p class="MLP-dopis-bez1radku--I para-style-override-1">Protože je lepší jít světem sám<br/>než s&#160;přítelem, který v&#160;nouzi myslí<br/>jen na svou vlastní kůži.</p>
		</div>
</body>
</html>