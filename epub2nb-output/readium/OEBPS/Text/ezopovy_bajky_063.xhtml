<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-60</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-59" class="MLP-uroven2-kapitola para-style-override-1">Sněm zvířat</p>
			<p class="MLP-text-bez1radku para-style-override-1">Sněm zvířat volil krále. První se představila opice. Uprostřed kruhu začala poskakovat, všelijak se pitvořit a&#160;provádět různé ztřeštěné kousky. Všichni se smáli a&#160;tleskali, chtěli mít zábavného krále.</p>
			<p class="MLP-text para-style-override-1">Ta sláva popletla hlavu starému velbloudovi. I&#160;on chtěl být králem a&#160;nenapadlo mu nic chytřejšího než opičit se po opici. Jenže jeho neobratné poskoky vzbudily u&#160;zvířat jen posměch a&#160;opovržení. Jak vidět, nepřišel velbloud ke svému jménu nadarmo. Velbloud je velký bloud.</p>
			<p class="MLP-text para-style-override-1">Ale na sněmu bylo plno menších bloudů a&#160;pošetilců, jinak by si nevybrali za krále právě opici.</p>
			<p class="MLP-text para-style-override-1">Opice přestala skákat po stromech. Procházela mezi zvířaty pomalu a&#160;důstojně, ani si neuvědomila, že se teď ona opičí po velbloudovi.</p>
			<p class="MLP-text para-style-override-1">Každý nad tou proměnou kroutil hlavou, jen liška se rozhodla, že opici napálí.</p>
			<p class="MLP-text para-style-override-1">Jednou v&#160;lese našla past a&#160;přinesla ji králi. </p>
			<p class="MLP-text para-style-override-1">„Co je to?“ zeptala se opice.</p>
			<p class="MLP-text para-style-override-1">„Past pro hlupáky a&#160;královský dar pro krále,“ řekla liška.</p>
			<p class="MLP-text para-style-override-1">„Rozumně hovoříš,“ pravila opice důstojně. Pak zvědavě ten dar popadla. A&#160;past ji sevřela!</p>
			<p class="MLP-text--0-12 para-style-override-1">„A&#160;ty nerozumně jednáš,“ řekla liška. „Lepší je nemít žádného krále než hlupáka, který se chytí do každé pasti!“</p>
			<p class="MLP-dopis-bez1radku--I para-style-override-1">Neplatí tahle pravda<br/>stejně u&#160;lidí?<a id="x.37406"></a></p>
		</div>
</body>
</html>