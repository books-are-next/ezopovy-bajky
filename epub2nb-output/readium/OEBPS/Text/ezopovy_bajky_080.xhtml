<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-77</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-76" class="MLP-uroven2-kapitola para-style-override-1">Člověk, který rozbil sochu</p>
			<p class="MLP-text-bez1radku para-style-override-1">Jeden chudák měl doma bídnou postel, rozviklanou židli a&#160;žádný stůl. Tak špatně se mu dařilo, že ani stůl nepotřeboval. Proč prostírat na stůl prázdné talíře a&#160;hrnce?</p>
			<p class="MLP-text para-style-override-1">Jediná cennost, kterou vlastnil, stála pod oknem. Byla to dřevěná socha boha hojnosti. Chudák ji uctíval a&#160;ráno, v&#160;poledne i&#160;večer se k&#160;ní modlil. Prosil ji, aby mu pomohla z&#160;té bídy.</p>
			<p class="MLP-text para-style-override-1">Čím víc se ale modlil, tím byl chudší a&#160;zoufalejší. A&#160;socha nic. Dokonce jako by se usmívala…</p>
			<p class="MLP-text para-style-override-1">Jednou se chudák na sochu pro její netečnost a&#160;krutost rozzlobil. Popadl ji za nohu a&#160;praštil s&#160;ní o&#160;zem.</p>
			<p class="MLP-text para-style-override-1">Hlava sochy praskla a&#160;na podlahu se z&#160;ní vysypala hromada zlaťáků.</p>
			<p class="MLP-text para-style-override-1">Chudák sbíral zlaťáčky ze země, radoval se, to ano, ale právě tak se divil.</p>
			<p class="MLP-text--0-12 para-style-override-1">„Co je v&#160;tom za rozum a&#160;spravedlnost?“ říkal rozbité soše boha hojnosti. „Když jsem tě uctíval a&#160;pokorně jsem se k&#160;tobě modlil, mlčel jsi a&#160;pranic jsi mi nepomohl. Ale sotva mne popadla zlost a&#160;já tě udeřil, odplatil ses mi kupou zlaťáků! A&#160;navíc jsi mi dal do života i&#160;dobré poučení…“</p>
			<p class="MLP-dopis-bez1radku--I para-style-override-1">Jaké poučení? Takovéhle:<br/>špatného člověka nikdy neuctívej,<br/>víc ti prospěje, když mu nabiješ.</p>
		</div>
</body>
</html>