<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-59</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-58" class="MLP-uroven2-kapitola para-style-override-1">Pes na hostině</p>
			<p class="MLP-text-bez1radku para-style-override-1">Jeden člověk čekal návštěvu přítele, kterého už léta neviděl. Proto mu dal na uvítanou připravit velkolepou hostinu.</p>
			<p class="MLP-text para-style-override-1">Pes toho člověka měl také svého psího přítele. Proto vyběhl z&#160;domu, aby kamaráda pozval na hody.</p>
			<p class="MLP-text para-style-override-1">Popsal mu vůni všech mas pečených a&#160;dušených i&#160;rožněných, všech dobrot, co na ně čekají. Pak svého kamaráda z&#160;ulice přivedl do domu zadem. V&#160;jídelně už bylo prostřeno.</p>
			<p class="MLP-text para-style-override-1">„My budeme stolovat pod stolem,“ řekl domácí pes. „Kuchař nás obslouží.“</p>
			<p class="MLP-text para-style-override-1">„Už se nemůžu, kamaráde, dočkat!“ radoval se pes z&#160;ulice a&#160;radostně vrtěl ohonem.</p>
			<p class="MLP-text para-style-override-1">A&#160;právě ten cizí psí ocas uviděl kuchař, který nosil na stůl. Položil mísu, popadl psa z&#160;ulice a&#160;otevřeným oknem ho zase na ulici vyhodil.</p>
			<p class="MLP-text para-style-override-1">„Jaká byla večeře?“ zeptal se hafan na rohu.</p>
			<p class="MLP-text para-style-override-1">„To bylo vůní, až mi vyschlo v&#160;krku!“ odpověděl mu náš pes. „Takovou žízeň jsem z&#160;toho dostal, že jsem pil a&#160;pil, až jsem se dočista opil. Ani nevím, jak jsem se z&#160;toho domu dostal ven!“</p>
			<p class="MLP-text--0-12 para-style-override-1">To se ví, že mu hafan nevěřil ani slovo.</p>
			<p class="MLP-dopis-bez1radku--I para-style-override-1">A&#160;nevyplácí se věřit ani těm,<br/>kteří nám slibují dobrodiní na cizí útraty.<a id="x.37403"></a></p>
		</div>
</body>
</html>