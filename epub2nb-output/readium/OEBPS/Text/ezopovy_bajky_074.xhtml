<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-71</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-70" class="MLP-uroven2-kapitola para-style-override-1">Želva <a id="x.37438"></a>a&#160;orel</p>
			<p class="MLP-text-bez1radku para-style-override-1">Želva žila v&#160;jednom skalním sedle. Nad sebou měla modré nebe a&#160;pod sebou zelenou trávu, nic jí nescházelo. A&#160;přece…</p>
			<p class="MLP-text para-style-override-1">Na špici skály měl hnízdo orel. Orel létal nad krajinou, a&#160;kdyby se nebál, že si spálí peří, dokázal by vyletět až ke slunci.</p>
			<p class="MLP-text para-style-override-1">Želva ho celé dny pozorovala. Zlobila se na své těžké pomalé tělo a&#160;myslela jen na to, jak se naučit létat.</p>
			<p class="MLP-text para-style-override-1">Jednou se vypravila za orlem až na špici skály.</p>
			<p class="MLP-text para-style-override-1">„Nauč mě létat,“ prosila, „a já ti budu nadosmrti sloužit.“</p>
			<p class="MLP-text para-style-override-1">„Nepotřebuji, aby mi někdo sloužil. A&#160;ty nepotřebuješ létat,“ odpověděl jí orel. „Každý z&#160;nás byl stvořen k&#160;něčemu jinému. Tvým domovem je země a&#160;tvým domem je tvůj krunýř. Mým domovem je obloha&#160;– a&#160;můj dům? To je jen tohle ubohé hnízdo na skále. Každý se má radovat z&#160;toho, co má.“</p>
			<p class="MLP-text para-style-override-1">„Ale já chci létat!“ trvala na svém želva. „A&#160;neodejdu, dokud mě to nenaučíš.“</p>
			<p class="MLP-text para-style-override-1">Orel poznal, že mluvit k&#160;želvě je stejné jako mluvit do skály. Vzal tedy želvu do pařátů a&#160;vznesl se s&#160;ní na oblohu.</p>
			<p class="MLP-text para-style-override-1">„A&#160;teď si leť!“ zvolal a&#160;pustil ji.</p>
			<p class="MLP-text--0-12 para-style-override-1">A&#160;želva padala jako kámen a&#160;dole na kamení se roztříštila.</p>
			<p class="MLP-dopis-bez1radku--I para-style-override-1">Vyprávěl jsem o&#160;želvě, ale myslel přitom na lidi,<br/>kteří touží po nemožném, na rozumnou radu neslyší,<br/>a&#160;sami si pak škodí.</p>
		</div>
</body>
</html>