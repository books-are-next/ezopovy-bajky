<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-46</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-45" class="MLP-uroven2-kapitola para-style-override-1">Pastýř vtipálek</p>
			<p class="MLP-text-bez1radku para-style-override-1">Mla<a id="x.37250"></a>dý pastýř vyháněl stádo ovcí na louky. Bylo pěkné klidné léto a&#160;ovčák měl dlouhou chvíli. Koukal, co kolem lítá, odháněl mouchy&#160;– a&#160;pak mu do hlavy vlítl hloupý nápad. A&#160;ten už nezahnal.</p>
			<p class="MLP-text para-style-override-1">„Pomoc! Pomoc! Je tu vlk!“ křičel přes hory a&#160;doly. Bylo ho slyšet až do vesnice. Vesničané popadli hole, kosy a&#160;vidle a&#160;hnali se na vlka. Když přiběhli na louku, vlk nikde. Slunce svítilo, tráva se zelenala, ovce se pásly&#160;– a&#160;pastýř se smál, až se za břicho popadal.</p>
			<p class="MLP-text para-style-override-1">Lidé ze vsi se rozzlobili, že si z&#160;nich vystřelil, snad i&#160;pár ran holí mu uštědřili, a&#160;pak se rozešli do svých domovů.</p>
			<p class="MLP-text para-style-override-1">Ale léto bylo dlouhé. Uběhlo pár dní a&#160;pastýři otrnulo. Zase dostal chuť vesničany vystrašit.</p>
			<p class="MLP-text para-style-override-1">„Pomóc! Pomóc! Je tu vlk!“ křičel přes hory a&#160;doly a&#160;lidé z&#160;vesnice se znovu seběhli, aby jeho stádo před lupičem ochránili, když ale poznali, jak hloupě vtipálkovi naletěli, zařekli se, že je to naposled.</p>
			<p class="MLP-text--0-12 para-style-override-1">A&#160;pak se stalo, co se muselo stát. Pastýřovo stádo napadl vlk. Co vlk, byla jich celá smečka! Mladík volal o&#160;pomoc přes hory a&#160;doly a&#160;lidé ve vsi si jen zaťukali na čelo a&#160;šli po svých. Pastýř přišel o&#160;všechny své ovečky a&#160;zbylo mu jen trpké poučení, že…</p>
			<p class="MLP-dopis-bez1radku--I para-style-override-1">… lháři nikdo neuvěří,<br/>ani když náhodou mluví pravdu.</p>
		</div>
</body>
</html>