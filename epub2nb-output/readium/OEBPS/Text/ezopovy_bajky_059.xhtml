<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-56</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-55" class="MLP-uroven2-kapitola para-style-override-1">Osel a mezek</p>
			<p class="MLP-text-bez1radku para-style-override-1">Oslař měl osla a&#160;mezka. Mezek byl silnější a&#160;vykonal víc práce, proto dostával i&#160;víc potravy.</p>
			<p class="MLP-text para-style-override-1">Jednou jim oslař naložil na hřbety těžký náklad. Podělil oba stejně. Mezek trpělivě šlapal a&#160;osel jen hekal a&#160;naříkal.</p>
			<p class="MLP-text para-style-override-1">„Co je tohle za spravedlnost!“ vyčítal mezkovi. „Ty dostáváš do žlabu dvakrát tolik sena a&#160;trávy, a&#160;přitom já mám na hřbetě naloženo stejně jako ty.“</p>
			<p class="MLP-text para-style-override-1">Pěšina vedla do kopce a&#160;oslovi ubývalo sil. Oslař tedy přeložil část jeho nákladu na mezka. Osel si trochu poskočil, ale z&#160;kopce neubylo. Nakonec byl tak vyčerpaný, že mu oslař musel odebrat i&#160;ten zbytek, co na hřbetě nesl.</p>
			<p class="MLP-text para-style-override-1">A&#160;tehdy se mezek, který teď nesl celý náklad, ohlédl na osla a&#160;povídá: „Tak co, pořád ti připadá jako nespravedlnost, že dostávám víc sena a&#160;trávy než ty?“</p>
			<p class="MLP-text--0-12 para-style-override-1">A&#160;osel žádnou odpověď, ani chytrou, ani oslovskou, na tahle slova nenašel.</p>
			<p class="MLP-dopis-bez1radku--I para-style-override-1">Ale my můžeme najít poučení:<br/>Neposuzuj člověka ani osla podle začátku,<br/>nýbrž podle konce.</p>
		</div>
</body>
</html>