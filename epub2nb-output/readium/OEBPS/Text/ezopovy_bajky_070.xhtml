<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-67</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-66" class="MLP-uroven2-kapitola para-style-override-1">Ka<a id="x.37424"></a>vka a&#160;cizí peří</p>
			<p class="MLP-text-bez1radku para-style-override-1">Zeus, pán Olympu, svolal jednou všechny opeřence k&#160;volbě ptačího krále. „Ptáci jsou jako květiny,“ rozhlásil. „Jejich moc spočívá v&#160;kráse. A&#160;proto nechť je králem ten nejzvláštnější a&#160;nejkrásnější z&#160;vás!“</p>
			<p class="MLP-text para-style-override-1">Všichni ptáci se na volbu chystali. Slítali se k&#160;jezírkům a&#160;říčkám, vodou osvěžovali barvy svého peří a&#160;přebytečných pírek se zba­vovali.</p>
			<p class="MLP-text para-style-override-1">Daleko od všech ostatních seděla na břehu kavka. Smutně si prohlížela své nijaké šedočerné peří, zatímco po vodě k&#160;ní připlouvala různá pestrobarevná pírka ostatních šťastnějších ptáků. A&#160;tehdy kavka dostala nápad. Zobákem si vytrhala své peří, pak pochytala ta cizí barevná pírka a&#160;napíchala si je do kůže tak umně, jako když zahradník stvoří ve váze z&#160;různých květů kytici.</p>
			<p class="MLP-text para-style-override-1">V&#160;den volby ptačího krále svou zvláštností a&#160;krásou zastínila i&#160;nádherného páva i&#160;pyšnou labuť i&#160;vznešeného orla. A&#160;dokonce oslepila i&#160;soudnost pána Olympu.</p>
			<p class="MLP-text para-style-override-1">Zeus už už chtěl zvednout žezlo a&#160;prohlásit ji králem, když tu se z&#160;hejna ptáků zvedla sova. Přiletěla nad kavku a&#160;vytrhla jí své peříčko. A&#160;pak poznala své pírko sojka a&#160;po ní červenka a&#160;pak bažant a&#160;páv a&#160;ostatní ptáci.</p>
			<p class="MLP-text--0-12 para-style-override-1">A&#160;když si každý vzal své peříčko a&#160;pírko nebo pero, zůstala kavka před soudcovskou stolicí stát nahá. A&#160;všichni se jí vysmáli.</p>
			<p class="MLP-dopis-bez1radku--I para-style-override-1">Od té doby i&#160;lidé, kteří se zdobí cizím peřím,<br/>bývají pro smích.</p>
		</div>
</body>
</html>