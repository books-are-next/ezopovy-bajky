<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-3</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-2" class="MLP-uroven2-kapitola para-style-override-1">Orel a&#160;chrobák</p>
			<p class="MLP-text-bez1radku para-style-override-1">Orel pronásledoval zajíce. Chudák zajíc pelášil a&#160;kličkoval, ale moc síly mu už nezbývalo.</p>
			<p class="MLP-text para-style-override-1">„Pomoz mi!“ křikl na chrobáka, který valil kuličku trusu v&#160;trávě.</p>
			<p class="MLP-text para-style-override-1">Chrobákem každý pohrdal. Bylo to vůbec poprvé, kdy hovnivála někdo oslovil, ba dokonce požádal ho o&#160;pomoc.</p>
			<p class="MLP-text para-style-override-1">A&#160;chrobák, poctěný tou prosbou, povylétl, aby orla zastavil. Ten si však brouka vůbec nevšiml. Snesl se z&#160;výšky na zajíce a&#160;na místě ho roztrhal.</p>
			<p class="MLP-text-bez1radku--12-0 para-style-override-1">Chrobák nemohl na tu nespravedlnost zapomenout. Vyslídil, kde má orel na skále hnízdo a&#160;kdykoli v&#160;něm našel orlí vejce, napřel všechny síly a&#160;skulil je ze skály. Vejce se vždy rozbilo a&#160;orel marně hledal viníka. Chrobák byl tak nepatrný, že ho král ptáků prostě přehlédl.</p>
			<p class="MLP-text para-style-override-1">Orel nakonec musel prosit o&#160;pomoc až na Olympu. Sám Zeus, mocný bůh, orla vyslechl a&#160;dovolil mu, aby snesl vejce do jeho klína, kde bude zaručeně v&#160;bezpečí.</p>
			<p class="MLP-text--0-12 para-style-override-1">Ale chrobák se ani tehdy nevzdal. Uválel kuličku trusu, vznesl se s&#160;ní nad pána Olympu a&#160;upustil mu ji do klína. Zeus s&#160;hrozivým zaklením vyskočil a&#160;smetl trus i&#160;s&#160;orlím vejcem ze svého klína. A&#160;jak jinak, vejce se rozbilo o&#160;skálu…</p>
			<p class="MLP-dopis-bez1radku--I para-style-override-1">Vidíte&#160;– i&#160;ten nejmenší a&#160;nejpohrdanější<br/>má svou odvahu a&#160;čest.</p>
		</div>
</body>
</html>