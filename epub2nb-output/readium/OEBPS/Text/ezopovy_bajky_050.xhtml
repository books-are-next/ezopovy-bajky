<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-47</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-46" class="MLP-uroven2-kapitola para-style-override-1">Vlk a pes</p>
			<p class="MLP-text-bez1radku para-style-override-1">Hubený a&#160;hladem zesláblý vlk potkal tlustého psa.</p>
			<p class="MLP-text para-style-override-1">„Jak dobře vypadáš,“ podivil se. „Srst se ti leskne a&#160;oči ti září samou spokojeností! A&#160;já hlady sotva pletu nohama.“</p>
			<p class="MLP-text para-style-override-1">„Můžeš se mít stejně dobře jako já,“ odpověděl pes. „Stačí když půjdeš do služby k&#160;mému pánovi.“</p>
			<p class="MLP-text para-style-override-1">„Co je to za službu?“ zeptal se vlk.</p>
			<p class="MLP-text para-style-override-1">„Nic zvláštního. Budeš jeho dům chránit před zloději. A&#160;kostí od pánova stolu budeš mít dost a&#160;dost.“</p>
			<p class="MLP-text para-style-override-1">„To by se mi líbilo,“ připustil vlk.</p>
			<p class="MLP-text para-style-override-1">„A&#160;budeš mít vlastní střechu nad hlavou a&#160;teplíčko a&#160;slámu, na které můžeš spát!“</p>
			<p class="MLP-text para-style-override-1">„Máš pravdu,“ rozhodl se vlk. „Už jsem si užil hladu a&#160;mrazu a&#160;lijavců. Nikdy jsem neměl vlastní domov. Půjdu s&#160;tebou.“</p>
			<p class="MLP-text para-style-override-1">A&#160;šli. Když přicházeli k&#160;pánovu domu, všiml si vlk, že pes je odře­ný na krku.</p>
			<p class="MLP-text para-style-override-1">„Od čeho to máš?“ zeptal se.</p>
			<p class="MLP-text para-style-override-1">„Toho si nevšímej!“ odsekl pes nevrle. Ale pak se přiznal: „To je od řetězu. Víš, pán mě ve dne uvazuje u&#160;boudy a&#160;teprve v&#160;noci mi dá volnost, abych se proběhal.“</p>
			<p class="MLP-text--0-12 para-style-override-1">„A&#160;takový život si chválíš? Je mi tě líto, kamaráde. Tvůj řetěz je horší než můj hlad. Sbohem!“ řekl vlk a&#160;vrátil se zase do lesů.</p>
			<p class="MLP-dopis-bez1radku--I para-style-override-1">Protože vlk stejně jako člověk miluje svobodu<br/>a&#160;neprodá ji za zbytky od pánova stolu.</p>
		</div>
</body>
</html>