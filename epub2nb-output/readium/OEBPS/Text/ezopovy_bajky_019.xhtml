<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-16</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-15" class="MLP-uroven2-kapitola para-style-override-1">Kočka a bohyně Afrodite</p>
			<p class="MLP-text-bez1radku para-style-override-1">Jeden mladík měl kočku. Hrál si s&#160;ní, choval ji na klíně, ale kočce tahle přízeň nestačila. Chtěla se proměnit v&#160;ženu a&#160;v&#160;mladíkovu nevěstu.</p>
			<p class="MLP-text para-style-override-1">Uprosila bohyni lásky Afrodite, a&#160;ta jí dala podobu půvabné dívky. Byla mazlivá a&#160;mrštná jako kočka, není divu, že se mladík do takového děvčete hned zamiloval.</p>
			<p class="MLP-text para-style-override-1">Za nějaký čas se Afrodite chtěla přesvědčit, jak si nevěsta jako paní domu vede. Když byli manželé v&#160;ložnici, vpustila do místnosti myš.</p>
			<p class="MLP-text para-style-override-1">Myslíte, že se mladá paní vylekala? Kdepak! Vyskočila z&#160;lože a&#160;myš zakousla a&#160;snědla.</p>
			<p class="MLP-text--0-12 para-style-override-1">Afrodite raději zase vrátila dívce její dřívější podobu.</p>
			<p class="MLP-dopis-bez1radku--I para-style-override-1">Protože změnit zevnějšek člověka<br/>je mnohem snazší,<br/>než změnit jeho povahu a&#160;zvyky.</p>
		</div>
</body>
</html>