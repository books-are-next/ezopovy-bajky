<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-94</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-93" class="MLP-uroven2-kapitola para-style-override-1">Chlapec zloděj a&#160;jeh<a id="x.37505"></a>o matka</p>
			<p class="MLP-text-bez1radku para-style-override-1">Chlapec, který vyrůstal bez otce, ukradl ve škole psací tabulku. Přinesl ji domů a&#160;přiznal matce, že tabulku vzal svému sousedovi v&#160;lavici. Bál se a&#160;čekal trest. Jenže namísto trestu přišla pochvala.</p>
			<p class="MLP-text para-style-override-1">„Hlavně, že tě při tom nikdo neviděl,“ řekla matka.</p>
			<p class="MLP-text para-style-override-1">To chlapce osmělilo. Zanedlouho zkusil své zlodějské štěstí i&#160;na trhu a&#160;nosil domů ovoce i&#160;ryby, pro sebe vykládaný nůž a&#160;pro matku sandály. A&#160;matka měla jedinou starost: „Hlavně dej pozor, aby tě nikdo při činu nechytil.“</p>
			<p class="MLP-text para-style-override-1">Jak chlapec rostl, měl prsty stále šikovnější, až přišel den, který musel přijít. Mladík se vloupal do zlatnického krámku, zlatník spustil povyk, přiběhli biřici a&#160;zloděje odvedli k&#160;soudci.</p>
			<p class="MLP-text para-style-override-1">Všechny hříchy byly spočítány a&#160;brzy nato vedli mladíka městem na popraviště. Ruce měl svázané a&#160;hlavu sklopenou. I&#160;jeho matka šla v&#160;průvodu lidí a&#160;hlasitě pro syna naříkala.</p>
			<p class="MLP-text para-style-override-1">A&#160;tehdy syn požádal katy, aby směl matce zašeptat do ucha slovo na rozloučenou. Naklonil se k&#160;ní a&#160;zuby jí utrhl ucho jako zlá šelma.</p>
			<p class="MLP-text para-style-override-1">Matčin nářek se změnil v&#160;hněv. „Vidíte toho bezbožníka!“ volala. „Neštítil se krást a&#160;teď i&#160;svou vlastní matku zmrzačil!“</p>
			<p class="MLP-text--0-12 para-style-override-1">Ale syn ji přerušil a&#160;smutně odpověděl: „Kdybys mi byla nařezala už ten první den, kdy jsem přinesl domů ukradenou školní tabulku, nevedli mě teď na popravu! Tak kdo z&#160;nás dvou je větší bezbožník?“</p>
			<p class="MLP-dopis-bez1radku--I para-style-override-1">Je to smutný příběh a&#160;smutná pravda,<br/>smutné poučení.</p>
		</div>
</body>
</html>