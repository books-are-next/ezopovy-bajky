<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-90</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-89" class="MLP-uroven2-kapitola para-style-override-1">Zloděj a&#160;hosti<a id="x.37496"></a>nský</p>
			<p class="MLP-text-bez1radku para-style-override-1">Jeden zloděj a&#160;filuta se ubytoval v&#160;zájezdním hostinci. Spal tu v&#160;pohodlné posteli, dobře jedl a&#160;hojně pil, ale na zaplacení neměl. Spoléhal na to, že obere v&#160;lokále pár hostů, ale žádná pořádná příležitost se pro jeho pět prstů nenaskytla.</p>
			<p class="MLP-text para-style-override-1">Pak přišel den, kdy hostinský trval na zaplacení. Zloděj vyšel před hostinec a&#160;posadil se na zápraží. Hostinský měl obavy, aby mu host neutekl, a&#160;tak se posadil vedle něho a&#160;dali se do řeči.</p>
			<p class="MLP-text para-style-override-1">Najednou zloděj uprostřed hovoru strašlivě zívl. A&#160;pak zavyl jako vlk. Hostinský se polekal, ale vylekaně vyskočil i&#160;zloděj. „Už je to tady!“ zvolal.</p>
			<p class="MLP-text para-style-override-1">„Co je? Co se děje?“ rozklepal se hostinský.</p>
			<p class="MLP-text para-style-override-1">„Moje hrozná nemoc. Takhle to vždycky začíná!“</p>
			<p class="MLP-text para-style-override-1">„Jaká nemoc?“ zděsil se hostinský.</p>
			<p class="MLP-text para-style-override-1">„Jestli třikrát takhle zívnu, proměním se ve vlkodlaka a&#160;začnu žrát lidi! Je to dědičná choroba a&#160;nikdo ji nedokáže vyléčit,“ vysvětloval náš filuta&#160;– a&#160;hned nato zívl podruhé. A&#160;zavyl ještě strašlivěji.</p>
			<p class="MLP-text para-style-override-1">Hospodský chtěl utéci, ale zloděj ho pevně držel za kazajku.</p>
			<p class="MLP-text para-style-override-1">„Nechoď pryč, příteli, prosím! Musíš mě zachránit!“ křičel&#160;– a&#160;už už se chystal ke třetímu zívnutí.</p>
			<p class="MLP-text para-style-override-1">Ale hospodský se mu v&#160;hrůze vytrhl, vysvlékl se z&#160;kazajky, nechal ji zloději v&#160;rukou&#160;– a&#160;utekl.</p>
			<p class="MLP-text--0-12 para-style-override-1">A&#160;zloděj? Ten vzal taky do zaječích. Jenže s&#160;náprsní taškou, kterou měl hostinský v&#160;kazajce. Byla plná peněz!</p>
			<p class="MLP-dopis-bez1radku--I para-style-override-1">Ale ano.<br/>Takové věci se stávají ustrašencům,<br/>kteří naletí na každou báchorku.</p>
		</div>
</body>
</html>