<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-37</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-36" class="MLP-uroven2-kapitola para-style-override-1">Otec a&#160;dcery</p>
			<p class="MLP-text-bez1radku para-style-override-1">Jede<a id="x.37224"></a>n otec provdal dvě dcery. Starší dal za ženu zahradníkovi a&#160;mladší hrnčíři. Po čase se vypravil, aby zjistil, jak se dcerám daří.</p>
			<p class="MLP-text para-style-override-1">„Jsem šťastná a&#160;spokojená,“ řekla starší dcera, „jen o&#160;jedno tě, otče, prosím. Pomodli se za mne k&#160;bohům, aby přivolali silné a&#160;dlouhé deště. Zelenina nám rychle poroste a&#160;budeme mít dobrý výdělek.“</p>
			<p class="MLP-text para-style-override-1">Otec slíbil, že její prosbu vyplní a&#160;navštívil svou mladší dceru. I&#160;ona byla spokojená a&#160;šťastná.</p>
			<p class="MLP-text para-style-override-1">„Jen o&#160;jedno tě, otče, prosím,“ řekla. „Pomodli se za mě k&#160;bohům, aby nezapršelo a&#160;slunce pálilo. Hrnce a&#160;hliněné nádoby nám na slunci rychle vyschnou a&#160;my budeme mít dobrý výdělek.“</p>
			<p class="MLP-text para-style-override-1">Otec se vrátil domů a&#160;velice se trápil. Obě dcery měl stejně rád, a&#160;kdyby se pomodlil za užitek jedné, způsobil by škodu té druhé. Nakonec své trápení vyčítal bohům.</p>
			<p class="MLP-text--0-12 para-style-override-1">A&#160;ti se rozhodli pro boží zlomyslnost. Nepřivolali ani déšť, ani slunce, nýbrž vichřici. Vichřice pokácela a&#160;rozbila hrnce a&#160;nádoby na hrnčířově dvoře a&#160;zpustošila a&#160;vytrhala ze země i&#160;zeleninu na zahradníkově poli.</p>
			<p class="MLP-dopis-bez1radku--I para-style-override-1">To se stává,<br/>když dva chtějí v&#160;jedné chvíli něco naprosto rozdílného,<br/>a&#160;ten, kdo je má rozsoudit,<br/>se uchýlí k&#160;výčitkám u&#160;vrat nepravého domu.</p>
		</div>
</body>
</html>