<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-21</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-20" class="MLP-uroven2-kapitola para-style-override-1">Myši a&#160;<a id="x.37192"></a>kočky</p>
			<p class="MLP-text-bez1radku para-style-override-1">Kočky a&#160;myši žily na válečné noze. Válka se vedla od nepaměti. A&#160;kam paměť sahá, měla vždycky stejný konec. Kočky pár myší pochytaly a&#160;ostatní rozehnaly.</p>
			<p class="MLP-text para-style-override-1">Proto se jednou na poli sešel myší sněm.</p>
			<p class="MLP-text para-style-override-1">„Kočky nejsou o&#160;nic silnější než my,“ prohlásil jeden myšák. „A&#160;vyhrávají jenom proto, že se nás nebojí. Kdo kočkám strach nažene, ten je taky zažene!“ skončil svůj proslov.</p>
			<p class="MLP-text para-style-override-1">A&#160;pak se ten nebojácný myšák jmenoval generálem a&#160;vybral si pár velitelů pro zítřejší boj.</p>
			<p class="MLP-text para-style-override-1">„Ale jak kočky postrašíme?“ odvážil se zeptat jeden velitel.</p>
			<p class="MLP-text para-style-override-1">„Nasadíme si na hlavy býčí rohy!“ zvolal generál.</p>
			<p class="MLP-text para-style-override-1">A&#160;všichni velitelé užasle přikývli.</p>
			<p class="MLP-text para-style-override-1">Jenže kočky se myší s&#160;býčími rohy nepolekaly. Bitva začala a&#160;skončila stejně jako kdykoli předtím. Myši se rozutekly.</p>
			<p class="MLP-text--0-12 para-style-override-1">Malé myšky našly útočiště v&#160;dírách a&#160;skrýškách. Ale generál a&#160;velitelé dopadli zle. Chtěli se sice také schovat, ale vchod do jejich doupátek byl příliš úzký. Kvůli rohům se tam nevešli. Kočky všechny myší velitele i&#160;s&#160;jejich generálem snadno pochytaly.</p>
			<p class="MLP-dopis-bez1radku--I para-style-override-1">Tak ješitnost a&#160;hloupost<br/>znovu dostaly za vyučenou.</p>
		</div>
</body>
</html>