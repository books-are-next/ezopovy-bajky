<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-61</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-60" class="MLP-uroven2-kapitola para-style-override-1">Jelen a&#160;lev</p>
			<p class="MLP-text-bez1radku para-style-override-1">U&#160;lesní studánky stál jelen. Pozoroval svůj obraz na hladině. Obdi­voval své paroží. Bylo mohutné a&#160;rozvětvené, zdobilo mu hlavu jako dub zdobí jeho koruna.</p>
			<p class="MLP-text para-style-override-1">Ale v&#160;zrcadle studánky spatřil i&#160;své nohy. A&#160;za ty se hanbil a&#160;styděl. Byly hubené a&#160;tenké jako vrbové proutky.</p>
			<p class="MLP-text para-style-override-1">To jelena tak rozlítostnilo, že zapomněl na opatrnost.</p>
			<p class="MLP-text para-style-override-1">A&#160;právě v&#160;té chvíli se ke studánce připlížil lev za kořistí…</p>
			<p class="MLP-text para-style-override-1">Jelen se dal na útěk. Paroží ho tížilo, ale lehké nohy ho nesly jako vítr. Na holé planině získal jelen náskok a&#160;snad by se i&#160;zachránil, kdyby…</p>
			<p class="MLP-text para-style-override-1">Kdyby planina nekončila lesem. V&#160;hustém hvozdu se jelen zapletl parohy do větví stromů. Stačil si jenom pomyslet: „Jaký jsem byl hlupák! Obdivoval jsem své parohy, které mne teď zradily, a&#160;hanil jsem nohy, které mne chtěly zachránit!“</p>
			<p class="MLP-text--0-12 para-style-override-1">A&#160;pak lev skočil.</p>
			<p class="MLP-dopis-bez1radku--I para-style-override-1">Poučení přišlo pro jelena pozdě,<br/>ale pro vás snad ještě včas.<br/>Mocný přítel mnohdy selže,<br/>zatímco slabý pomůže.<a id="x.37409"></a></p>
		</div>
</body>
</html>