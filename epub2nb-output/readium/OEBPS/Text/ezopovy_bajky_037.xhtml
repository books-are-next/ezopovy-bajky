<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ezopovy_bajky-34</title>
		<link href="../Styles/ezopovy_ba_idstyles.css" rel="stylesheet" type="text/css"/>
	</head>
	<body id="ezopovy_bajky" xml:lang="cs-CZ">
		<div>
			<p id="toc_marker-33" class="MLP-uroven2-kapitola para-style-override-1">Kupec a&#160;moře</p>
			<p class="MLP-text-bez1radku para-style-override-1">Je<a id="x.37215"></a>den kupec se vypravil za obchodem. Co neprodal ve městě, to chtěl nabídnout na ostrově v&#160;moři.</p>
			<p class="MLP-text para-style-override-1">Opatřil si bárku a&#160;složil do ní svůj náklad. Moře bylo klidné a&#160;jeho vlnky se čeřily a&#160;kudrnatily jako beránčí rouno. Kupec byl spokojený.</p>
			<p class="MLP-text para-style-override-1">Jenže po chvíli se moře změnilo. Vlny se zvedly a&#160;tloukly do boků malé bárky. Kupec přestal loďku svými vesly ovládat. Moře se rozdivočelo a&#160;pohazovalo bárkou jako skořápkou ořechu. Nakonec se bárka jako ořech rozlomila a&#160;jedna vysoká vlna vyhodila ožebračeného kupce na břeh ostrova.</p>
			<p class="MLP-text para-style-override-1">Trosečník vyčerpáním usnul, a&#160;když se probudil, byla hladina už zase klidná. A&#160;tehdy se kupec rozzlobil a&#160;začal moři spílat, že se zprvu tvářilo vlídně a&#160;laskavě, jen aby ho svedlo k&#160;plavbě, a&#160;pak mu ukradlo bárku a&#160;celý majetek.</p>
			<p class="MLP-text para-style-override-1">Moře mlčelo, ale nad hladinou se zjevila ryba, která promluvila.</p>
			<p class="MLP-text--0-12 para-style-override-1">„Ničemu nerozumíš,“ řekla ta ryba kupci. „Moře je přece od počátku světa laskavé a&#160;klidné. Za to, co se ti stalo, může zlý vichr, který zvedl vlny a&#160;rozpoutal mořskou bouři!“</p>
			<p class="MLP-dopis-bez1radku--I para-style-override-1">A jako kupec, tak se někdy mýlíme i my,<br/>když hledáme viníka tam, kde není.</p>
		</div>
</body>
</html>