---
title: "Mravenec a\_Zeus"
---

Dnešní mravenec býval kdysi člověkem. Bůh Zeus mu dal kousek země, aby si na ní postavil obydlí.

Človíček si dům postavil a stále něco přistavoval a zvětšoval a vylepšoval. U domu měl vlastní políčko, ale obilí nezasil. Raději chodil tajně k sousedům a sklízel z cizího. Co na jejich polích našel, to si tajně nosil domů.

Zeus se zhrozil nad takovou hrabivostí a hned také človíčka ztrestal. Proměnil ho v mravence!

Ale nemyslete si,  
že s takovou proměnou  
se změnila i jeho povaha.  
Kdepak.  
I jako mravenec dbal  
jenom o svůj dům  
a sklízel z cizího pole.
