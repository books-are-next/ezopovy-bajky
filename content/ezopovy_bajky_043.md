---
title: Lev za vraty
---

  

Jednou se lev dostal otevřenými vraty na sedlákův dvůr. A co sedlák udělal? Zavřel vrata na závoru a lva tak uvěznil na svém dvoře.

Lev ze vzteku roztrhal ovce v ohradě a pak se pustil do krav a jalovic.

To už sedlák dostal strach o svůj vlastní život a vrata zase rychle otevřel.

Lev sedláka ušetřil, vyběhl ze vrat a vrátil se do svých lovišť.

Chudák hospodář padl na kolena a naříkal nad zkázou svých stád. Ale manželka ho ještě pokárala. „Co se stalo, stalo se z tvé vlastní hlouposti. Příště nezavírej ve svém domě nepřítele! Raději se ho snaž dostat zase rychle za vrata!“

> A co sedlák ženě odpověděl?  
> Nic. Mlčel a mlčky dal  
> jejímu zdravému rozumu za pravdu.
