---
title: "Cestující v\_bouři"
contentType: prose
---

<section>

Starý rybář měl pramici. Když bylo třeba, převážel lidi z ostrova na ostrov. Jednou se moře mezi ostrovy tak rozbouřilo, že cestující viděli svou poslední hodinku.

Převozník se vzpíral přívalům vln svými vesly, ale cestující padli na kolena a jejich bědování a nářek přehlušilo i hukot moře.

Jak rychle přišla, tak rychle se bouře utišila. A tehdy ti lidé začali v pramici z radosti poskakovat a jásat a tancovat. Marně je rybář okřikoval, že ze samého štěstí přivolají neštěstí. Pramice se zhoupla, převrhla a jenom rybář se zachránil.

</section>

<section>

> _A kdo je moudrý,  
> v pravou chvíli si tenhle příběh připomene._

</section>
