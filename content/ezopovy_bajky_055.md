---
title: "Slunce a\_severák"
contentType: prose
---

<section>

Slunce a severák se dostaly do hádky o to, kdo z nich dvou je silnější. Bylo to ke konci podzimu. Slunci už sil ubývalo a severák ještě neměl čas své mrazivé svaly procvičit.

Po cestě kráčel muž v košili a v kabátě a severák nabídl slunci sázku. „Vsaďme se, kdo toho človíčka dřív svleče z kabátu!“

Hned nato mrazivě zadul a vrhl se na pocestného. Rval mu oděv z ramen, ale muž se nedal. Přitáhl si kabát k tělu a nepustil. Severák s ním chvíli marně lomcoval, ale čím větší zima byla tomu človíčkovi, tím pevněji se halil do svého kabátu. Severák uznal, že sázku prohrál.

Teď byla řada na slunci. Začalo mírně hřát a muž pookřál. Ro­zepnul knoflíky a za chvíli nesl kabát v ruce. Slunce se rozpálilo ještě víc, a tak si svlékl i košili. A když slunce pokojně hřálo dál, shodil ten človíček i kalhoty a skočil do řeky, aby se ochladil.

</section>

<section>

> _Tak slunce vyhrálo sázku  
> a mírnost a přesvědčování zvítězily  
> nad hrubou sílou._

</section>
