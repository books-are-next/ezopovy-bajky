---
title: "Člověk a\_lev"
---

  

V jednom kraji žili pospolu člověk a lev. Neměli mezi sebou rozbroje, jen malicherně při…

„Člověk je nejmoudřejší a nejmocnější ze všech tvorů!“ tvrdil ten dvounohý, kdykoli se potkali.

„Lev je nejmoudřejší a nejmocnější ze všech tvorů!“ tvrdil na oplátku ten čtyřnohý.

Jednou šli cestou k městu. Cesta byla vroubena kamennými deskami, do kterých lidé vytesali obrazy. Na mnoha z těch desek byli lvi. Nešel z nich strach. Lvi na těch obrazech byli ochočení a poslušní, věrně sloužili svým pánům – lidem.

„Jen se podívej, jak je to se lvy,“ ukazoval člověk na kamenné desky. „Už naši předci věděli, kdo je pán a kdo je sluha.“

A lev mu odpověděl: „Kdyby lvi uměli tesat, viděl bys na těch kamenech obrazy lidí, jak slouží svým pánům – lvům. Nemám pravdu? Tak odpověz!“

Ale dvounohý mlčel. Odpověď neznal a pravdu čtyřnohému přiznat nechtěl.

> _Jako každý, kdo se vychloubá tvrzením,  
> jež ve při neobstojí._
